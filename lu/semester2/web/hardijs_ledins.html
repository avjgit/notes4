Sākumlapa ›  Latviešu mūziķi ›  Jaunais vilnis › Hardijs Lediņš

Hardijs Lediņš

Latviešu avangarda mūzikas tēvs

Kāpēc mums šo vārdu būtu jāzina?

Hardijs Lediņš (1955. gada 8. jūnijs — 2004. gada 21. jūnijs) bija grupas «Nebijušu sajūtu restaurēšanas darbnīca» (NSRD) dalībnieks un viens no dibinātājiem. Septiņdesmitajos gados leģendāru statusu izpelnījās Lediņa organizētās diskotēkas. Vēlākajos gados Hardijs organizēja dažāda veida uzstāšanās un instalācijas, ierakstīja vairākus solo albumus un uzstājās kā dīdžejs klubā «Depo». [1]

Kaut arī gados jaunākiem cilvēkiem Hardija un NSRD vārds neko daudz neizsaka, nenoliedzami, ka viņa radītā mūzika atstājusi netiešu ietekmi uz daudziem vēlākos gados populāriem mūziķiem un latviešu mūziku, kādu to pazīstam tagad. Ingus Baušķenieks un Dzeltenie pastnieki, Nils Īle, Roberts Gobziņš, Kaspars Rolšteins un Viesturs Slava ir tikai daži mūziķi, kas savulaik sadarbojušies ar Hardiju, dodot tālāku ietekmi latviešu mūzikas attīstībā.

Hardija radītajai mūzikai ir savdabīgs skanējums un vienmēr atpazīstama aura. Tā pamatā — gan tas, ka tobrīd vēl nav izgudroti daudzi digitālie elektroniskās mūzikas palīglīdzekļi, gan arī tas, ka tie tobrīd nav pieejami Latvijā, tādēļ mūzika top, ierakstot dažādu mājsaimniecības priekšmetu un dabas skaņas, kā arī daudzkārt griežot, līmējot un atkal pārrakstot magnetofona lentas gabalus.

Īsa biogrāfija

Dzimis
1955. gada 8. jūnijā, Rīgā

Miris


2004. gada 21. jūnijā, Rīgā

Izglītība
1979. gadā beidzis Rīgas Politehniskā institūta Celtniecības un arhitektūras fakultāti
Nodarbošanās Mūziķis Arhitekts
Arhitektūras kritiķis [2]

Nebijušu sajūtu restaurācijas darbnīca

NSRD jeb Nebijušu sajūtu restaurēšanas darbnīca ir latviešu eksperimentālās mūzikas grupa, kuru 1982. gadā nodibināja Hardijs Lediņš kopā ar Juri Boiko. Tā aktīvi darbojās līdz 1989. gadam. Grupas sastāvs laika gaitā mainījās, tur darbojās mākslinieki, arhitekti, mūziķi, modes dizaineri, aktieri u.c.

Vietnē  Pietura.lv par NSRD rakstīts šādi:

"Es domāju, ka ikviens ģeogrāfisks punkts ir spējīgs ģenerēt visu. Pilnīgi visu, ko vien var ģenerēt. Lūk, piemērs. Es varētu paņemt digitālo kasešu magnetafonu un atrasties vienā punktā, piemēram, Kolkas ragā. Sēžu tur 24 stundas un ierakstu visas skaņas, kas tur ir. Lūk, šā punkta skaņas pasaules mērogā būs absolūta, nemainīga un mūžīga vērtība. Tas būs dokuments no šā punkta, svarīgs visai pasaulei. Un, tā kā nav iespējas dokumentēt jebkuru punktu, tad šī punkta vērtība vēl jo vairāk pieaug. Tātad faktiski jebkurš punkts dod iespējas ģenerēt visu vērtību skalu. Jautājums, protams, kādi katalizatori ir vajadzīgi. Un varbūt tad arī ir vajadzīga teorija – nevis kā līdzeklis, lai iegūtu attēlu, kas atbilst teorijai, bet kā palīglīdzeklis, lai saprastu, ko tu pats dari."

Diskogrāfija

Solo diskogrāfija

2000 - Tiny Crabs of Deep Waters
1.  Tiny Crabs
2.  From Above
3.  People with Candles
4.  Quia Expedit
5.  Drip
6.  Dance Binoculaire de Paris
7.  I'am Swimming in Sea Water
8.  Time does not Belong to You
2001 - Lambs in City Landscape
2001 - Rolstein on the Beach (kopā ar Kasparu Rolšteinu)
2003 - Genādijs klauvē pie durvīm (kopā ar Kasparu Rolšteinu)
2006 - Dziesmas neuzrakstītai lugai

Svarīgākie albumi NSRD sastāvā


Izdošanas laiks
Dekāde	Gads


Albuma nosaukums 	Saite


Divtūkstošie

Deviņdesmitie

2006   Dziesma neuzrakstītai lugai
2002   Labākās dziesmas
1997   Atvadas no impērijas 	Skatīt
1992   Viegli 3 mana sirds (neizdots)	Skatīt
Fakti
Skaties vai neskaties





Astoņdesmitie

1989


1988

1987

NSRD un Ieva Akurātere 	Skatīt
Sarkanie rakordi
Neskaties
30/15
Doktora Enesera binokulāro deju kursi  Skatīt
Faktu vispār nav

1986   Vējš vītolos
Kuncendorfs un Osendovskis 	Skatīt

1985

Medicīna un māksla

1983   Invalīdu tramvajs

Audio paraugi

Pie mūsdienu elektroniskās mūzikas pieradušai ausij tīkamāki varētu būt šajā gadsimtā radītie skaņdarbi, kas apkopoti vairākos soloalbumos "Tiny Crabs of Deep Waters" un "Lambs in City Landscape", taču arī senāku gadu kompozīcijas ir vērts noklausīties, lai atpazītu kaut kur agrāk dzirdētus motīvus vai idejas.

Dziesma "Little Oshi" no albuma "Lambs in City Landscape". Dziesma "Tiny crabs" no albuma "Tiny Crabs of Deep Waters".
"Time does not belong to you" no albuma "Tiny Carbs of Deep Waters".



binokulāro deju kursi"

Performances

"Doktora Enesera binokulāro deju kursi" tituldziesma "Dr. Enesera


Citāds veids, kā izpaust māksliniecisko garu, bija Hardija Lediņa organizētās performances — multimediālas akcijas ar draugu un paziņu piedalīšanos. Tās bija dažādas — pārgājieni, mākslas instalācijas negaidītās vietās, ierašanās pasākumos negaidītā izskatā.

Savās atmiņās par Hardiju Lediņu dalās dziedātāja un flautiste Inguna Rubene: "Bija drošība un apmierinātība, piedaloties šajās akcijās. Piemēram, bija krāsu akcija, kur mani fiziski grieza uz sporta apļa — trenažiera aizmetņa — un prožektoru gaismā lēja no augšas pienu. Tā ir tipiska performance. Kādam varbūt likās, ka tā ir piena tērēšana, citam — ka tā ir attīrīšanās vai ka piens prožektoru gaismā ļoti skaisti izskatās. Katrs varēja izjust to, ko viņš var izjust, uz ko viņš ir gatavs. Bet akcijas laikā mēs balstījāmies paši uz savām sajūtām. Cilvēks ir bezgalīgs gan uz priekšu, gan atpakaļ. Ja mēs restaurējam nebijušas sajūtas, ja viņš jūt, ka tas viņam sagādā prieku vai pārsteigumu, viņš atraisās, sajūt iekšēju trauksmi, to, ka pats labprāt piedalītos šajā drosmīgajā darbībā."

Plašākam ieskatam ir vērts aplūkot dažu performanču fotogrāfijas.[3]





















Atsevišķas performances arī iemūžinātas video. Tā, piemēram, 2002. gada performance "Gājiens uz
Bolderāju Lieldienās"



Atsauces

1.  Vikipēdija,  http://lv.wikipedia.org/wiki/Hardijs_Lediņš
2.  Neatkarīgā rīta avīze, http://nra.lv/zinas/3543-francija-atver-darba-tirgu-es-dalibvalstu-pilsoniem.htm
3.  Pietura.lv: H. Lediņa piemiņas vietne http://pietura.lv/nsrd/?grupa=nsrd&foto=nsrd02#foto

Šī lapa ir izstrādāta kā mācību materiāls Latvijas Universitātes Datorikas fakultātē; © 2013. Lapu HTML kodā pārrakstījis students XXXXXX YYYYYY.
